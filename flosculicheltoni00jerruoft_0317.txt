LA‘rm HEXAMETERS. 289

- Non sine laetitia crescentis fonte coruscam
Vidisset Lunae, et facies formosior illa
Clara repercusso fulsisset lumine solis.

Stabant hunc juxta comitis tentoria fontem,
In viridi saltu, Maurum qua membra lavabat
Ritu, qua Maurus veluti jam vota ferebat ε
Inclinatque caput viridanti in gramine supplex.
Fit sonus, exoritur circa tentoria vocum
Murmur, et en l rapido propius jam femina gressu
Adproperat : ductor veniat quae femina praescit
Ipse, prius natae voltus quam cernere possit
Adcumbens genitus flexis Florinda movetur
Ante pedes patris, colloque infusa paterno est.
Oscula quum dederat, lente conplectitur illam
Sublatam, et tali conpellat voce puellam.
“ Tu non me miserum liquisti filia tandem Ξ
Fortunas quamvis Parcarum ferrea fata
Venturo aeternas secernant tempore nobis,
Dum tibi vita manet non me, mea filia, linques !’'
Haec fracta clamat voce et cohibere cadentum
Non lacrimarum imbrem tentat, “ Tibi cuncta

precatur

En,’' inquit, “genitor bona, quamvis omnia falsa
Puraque nulla fides esset, benedicta manerent
Sola inmota patris !” Cervicem bracchia circum
Innectit‚ lacrimansque suos defigit ocellos
In vultum, et tales effundit pectore voces,
‘⁴ Distrahat o utinam nosmet nil distrahat unquam !”
Atque precem spirans humilem dedit ore silenti,
Et sanctum in lingua nomen trepidavit IeSU.

J. R„ 1861.

