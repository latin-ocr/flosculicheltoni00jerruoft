 

LA‘rm ELEG1Acs. 147

Ocior effusae vi grandinis—ocior Eum,
Ocior et noctis fulmine cumba volat:
Cumba volat—spuma seu summi fluctuat aestus,
Seu tumida adversae pectora pulsat aquae.

Ast ubi Norvegiae tandem pervenimus oras,
AEolus aerios suppeditavit equos 3

Nec mora—rimatae silvas—tranavimus amnes—
Imber et effrena vincitur ipse fuga.

Culmina quid pernix peragrat si dama Lomondi,
Et rapidus currat per juga summa canis :

Quidve canes ipsos possit si vincere cervus,
Cum venatorum buccina saeva sonat—-

Non tamen alipedes cervi damaeve fugaces,

, Currere nec suetus per juga summa canis 3

Tam rapidi clivos, convalles, tesqua pererrant,
Flaminibus nostri quam rapiuntur equi.

Per latebras humiles et per praerupta Dofrinae
Saxa, supercilium surgere adusque poli :

Dum pedibus candet via nunquam trita profanis,
Gaudet, perpetua relligiosa nive.

Verum ubi Lapponiae desertas venimus oras,
Nympharum adstabat quaeque parata cohors :
Quippe celebrabant Genii solennia festa,
Si quis Hyperboreo regna sub axe tenet.
L

