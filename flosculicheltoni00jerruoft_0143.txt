 

115

LA'TIN HEXAMETERS.

“Apollo is once more the golden theme !”

NON ullae regione illa, quam vasta, latebrae,

Non spelunca fuit, nisi murmure pulsa marino,

Vix quamquam virides multos penetrante recessus.
Audiit intentus, lacrimasque effudit obortas,
Lucidaque auratum stillabat gutta per arcum.
Constitit ille, oculos partim clausitque natantes,
Egressa ut gravibus venit virgo obvia ramis,
Incessu confessa Deam, vultuque ferebat
Consilium, (sic visa,) novum: deprendere at ille
Attonitus, liquidaque incepit talia voce ε

“ Invia quid vexit, dic, te super aequora ponti Ρ

An vetus illa tibi species, vestitaque forma

Has coluit valleS‚ oculis non ante videnda?

Credo equidem, neque vana fides, me saepius unum
In gelido mediae residentem gramine silvae

Vertere deciduas audisse ea tegmina frondes.

. Credo equidem tunicam me per deserta locorum
Hic illic crepitare altas audisse per herbas 3
Dumque vice exceptum geminavit quisque susurrum
Tollere miratos vidisse cacumina flores.

