IPHIGENIA. 431

Cordi erit ; hic longam nostro sub numine vitam

Nescia curarum deges, hic nescia luctus.'—

Sic Dea3 quid sperem ignoro, at sperare fatebor.

Jamque vale pater, heu! miserum est hoc dicere
verbum 3

Fata jubent 3 minuit mortis mihi gaudia mater,

Difficile est matrem, parvumque relinquere Orestem.

O faveaS, nostroque adsis, Latonia, coepto !'’

Tum patris amplexu paullum colloque pependit,

Triste ministerium, tum pectora casta retexit;

Congemuere omnes, flens invitusque sacerdos

Rite mola sparsit, Divisque in vota vocatis,

Extulit et strictum penitus corde abdidit ensem.

Tum dea facta potens promissi, iramque remisit3

Et nubes piceo circumvolitavit amictu,

Eripuitque diem 3 quum vero oblata facultas,

Undique vestigant Danai, quaeruntque puellam.

Ipsa oculis erepta erat, et, mirabile visu,

Cervam exhalantem cernunt sub vulnere vitam.

„ W. R. S., 1849.

