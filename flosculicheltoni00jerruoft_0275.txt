GREEK HEXAMETERS. 247

ἔνδοθεν ἐν στήθεσσι μένος μέγ’ ἀέξατ’ Ἰαύθῃ·
ἦμος δ’ ἠέλιος κατέδυ, καὶ ἐπὶ κνέφας ἦλθε,
τοῖσι δ’ ἐρειδομένοις ἔκλαγξεν ε’ρώδιος αἰνῶς,

ὅς ῥά τ’ ἐν εἱαμενῇ ἔλεος μεγάλου λιγύφωνος

ὀξὺ λάκεν, δηρὸν γὰρ ἐδητύος ἤεν ἄπαστος· ⁴

δὴ τότε μιν προσέφη θεοῦ ἄγγελος ἡδὺ γελάσσας·
“ Νῦν μὲν παυσώμεσθα παλαισμοσύνης ἀλεγεινῆς
σήμερον· ὕστερον ἂψ ἀνελεύσομαι, ὄφρα κεν ἡμεῖς
χειρῶν πειρώμεσθα καὶ ἐκτελέσωμεν ἄεθλον,
μαρναμένου καταδύντος ἐς αὔριον ἠελίοιο.”

“sss- ἄρα φωνήσας ἀπέβη ἑτέρωσε λιασθείς·
ἀλλά μιν οὔτε ἰδεῖν δύνατ’ οὔτε νοῆσαι Ἰαύθης,
ἢ ὁ μὲν οἰχόμενος κατέδυ, ὡς αἰετὸς, αἴην,
ἠὲ θοῶς ἀνέβη μέγαν οὐρανὸν, ἠΰτ’ ὀμίχλη·
ὃς μὲν ἔπειτ’ ἀπέβη· οἶος δ’ ἄπνευστος Ἰαύθης
κεῖτ’ ὀλιγηπελέων, κατὰ δ’ ὀφθαλμῶν κέχυτ’

ἀχλὺς
εἰσορόωντι κάτω λίμνην, ἔκαμον δέ οἱ ὄσσε
ἄλλοτε παπταίνοντι πρὸς οὐρανὸν ἀστερόεντα.

Η. J., 1857.

