GREEK 1AM131cs. 327

τὴν αὐτὸς αὑτοῦ σύνεσιν ὡς ἀρχηγέτην,
ἀρχηγέτην θ’, ὡς σύνεσιν ἐν τιμαῖς σέβειν.
ἔθνη κρατεῖν ἄπιστα, τὸν Χριστὸν θεὸν
ἀνέχειν, ἄχη πλάνητας ἰᾶσθαι βροτῶν,
λωβητὰ σιγᾶν οὐδὲ τῶνδ’ ἐπαΐειν,
καθαρᾶς τε τρίβειν ἡδὺν ἁγνείας βίον,
μίαν θ’ ἕκαστον παρθένον πιστῶς φιλεῖν,
κείνῃ θ’ ὑπηρέτημα πολύετες νέμειν
γενναῖα δρῶντα, μέχρις οὗ γάμων τύχοι·
κρείσσων γὰρ οὐδεὶς ἢν ἐμοὶ διδάσκαλος,
ἢ παρθένειος παρθένου φίλης ἔρως,

ὥστ’ ἐν φρεσὶν πᾶν αἰσχρὸν ἰπῶσαι κράτει,
νόημά τ’ αἰπὺ, φιλοφρόνας θ’ ὁμοῦ λόγους
σάφ’ ἐκδιδάσκειν, καὶ χάριν, δόξης τ’ ἔρον,
ἔργοις δ’ ἀληθεύοντά γ’ ἀνδρείως φρονεῖν.
ἤνθει δὲ πάντα, πρίν γ’ ἔγημά σ’ ἀξιῶν
πιστὴν ἔχειν γυναῖκα καύταρκῆ πάνυ
ἐμαῖς συναλγεῖν ἠδὲ συγχαίρειν φρεσίν.

R. T. R„ 1863.

