INDIA RECUPERATA. 451

Matronis, pariter mors ipsa negata puellis 3
Quid gemitus, quid verba valent? quae vota, pre
cesque
Oblatae possint infandum avertere fatum?
Quinetiam infantes mactant, gaudentque tuentes
Sanguineos artus et'membra fluentia tabo——
Talia quid dicam, quae corda referre recusat?
Undique enim clades eadem, rabiesque cruenta,
Ira eadem, et sanguiS‚ tecta et flagrantia passim:
Undique per terram questus, et‘lugubris horror :
Undique matronae pavidae, raptaeque puellae :
Quisque fuga, modo sors faveat, festinat in agros
Praepropera, trepidus ; noctemque diemque latentes
Semianimes alii, fessique labore fameque,
Incolumes intra muros servantur amicOS,
Capti alii saeva conatus morte rependunt.
Nam velut armentis subito quum tabida pestis
Conrupto caeli tractu venit omnia morbo
Inficiens‚ miseranda lues, gliscitque tegendo,
Dira per incautum serpunt contagia vulgus,
Haud aliter cunctas infecit saeva cohortes
Sedifio, et late jurata per agmina serpit.
Oppida vi capiunt et cinctas moenibus urbes
Expugnant‚ victas tuto munimine firmant.
Cuncta favent coeptis ; inpar ea pugna videri
Jamdudum, misera sorte exitiosa Britannis.
Non numero certant aequo, non viribus aequis
Non vis, non virtus, non arma evincere possunt
Fortia barbaricas turbaS‚ et militis iram
Ι nnumeri, accensasque superstitione catervas,

Gg

