PmDAR, PYTH. 1x.‚ 1-79. 159

Securam et requiem, tutaque pabula
Armentis patriis dabat:

Auroram tenebris jam fugientibuS‚

Surgebat teneris excutiens genis

Somnum mane levem, qui reliquas tenet
Hospes luxuriosior:

Quam cum terribili praelia bellua,

Abjectis jaculis, aspera pectore

Urgentem inpavido viderat aurea
Insignis pharetra Deus 3

Chirona a domibus provocat intimis,

“ Mireris latebras antraque deserens

Insignem hanc animo et robore virginem 3
AEquo ut pectore sustinet

Pugnas horribiles : nec labor opprimit

Vires femineas, mensque timoribus

Inconcussa manet. Quo patre, qua domo,
Prognata, hoc celebrat nemus?

Clara ut virgineis viribus eminet 1

Dic, si fas manibus tangere virginem,

Sive in conubio carpere dulcia
Blandi dona Cupidinis?'’

Tum ridens placidum praevalidus Deo

Chiron verba refert talia: ‘⁴ Amantium

Ah, vix vixque labor maximus intimas
Suadelae penetrat fores ε

Hoc Divi metuunt, hoc homines, palam

Dulcis prima tori carpere gaudia,

At te cui vetitum est fallere, blandior
Hanc fraudem docuit Venus.

