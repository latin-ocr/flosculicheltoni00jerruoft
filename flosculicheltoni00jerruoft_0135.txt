    

LATIN HEXAMETERS. Ι 07

Sidera divino sublustria numine possum 3

Ventorumve minaS, tumidum aut conpescere pon-
tum ;

Nec regere imperio segetes hominumque labores 3

Nec valeo quaecunque solet de numine pleno

In genus humanum diffundere munera Divus.

Ipse ego quippe meo discessi pectore, quippe

Ipse abiens pridem liqui quod sumque fuique

Has inter sedes, ubi jam consedimus, atque

Saturni solium3 Thea jam, precor, undique quaeraS,

Huc illuc volvens oculos, totumque pererres

Luminibus‚ circumspiciens caelestia regna,

Stellata et sine luce loca, et vitalibus auris

Plena, vide, et tractus vacuos et inania caeli,

Igniferasque plagas, Qrcique inmanis hiatum.

Quaere, precor, Thea, quaere, et dic mihi, sicubi visu

Nescio quae forma, aut formae conparet imago

Praepete sive ala, rapido sive incita cursu,

Ut dicionem iterum, regnumque receptet ademptum 3

Fas jubet—atque eventus adest in limine felix 3—

Restituenda iterum Saturno pristina regna,

Aurea victorem ornabit victoria Regem—

Dejicientur enim superi supera alta tenentes

Atque triumphalem celebrabit buccina cantum,

Et super auratas‚'divina palatia, nubes

Suavia dulcisonis certabunt carmina circum

Vocibus, argenteaeque cava testudine chordae 3

Munera praeterea„ novaque oblectamina, alumnis

Jam jam caelicolis tribuentur, ego ipse jubebo.’'

W. W. M., ¹85¹·

