LATIN HEXAMETERS.

“ Tantae pietatis imago.’'—V1RG1L.

JAMQUE dies alterque dies processerat illis
Asturios intra fines, et castra locarant

Mauri illic silvas inter dumetaque montis

In latere. Ut circa lumen crescentibus umbris
Emorstur, rari praeclara luce micabant

Ignes per ramos, supraque volumina fumi
Undique fundebant sese, maculisque colorem
Caeruleum caeli foedabant. Omnibus una

Fit subito requies operum, mox undique turbae
Conpressum murmur, castrisque silentia regnant,
Dum praeco sonitus effundit nuntius altos,
Gramineo e tumulo clamans populoque precari
Imperat, et nomen sanctum ter voce sonora
Exprimit. ‘⁴ Ipse Deus regit orbem numine solus,
Ipse Deus,’' clamat, “ solus Mahumedaque vates
Illi : vosque preces‚'' iterat, “vos tollere pronos
Jam decet 1 Ipse Deus regit orbem numine solus.'’
Talia voce refert solito de more locutus,
Miscuit et sacrum scelerato nomine Verum.
Undique jam circa montano turba lavatur

