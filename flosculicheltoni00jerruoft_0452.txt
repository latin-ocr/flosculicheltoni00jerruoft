424 CLEOPATRA.

Tum vero exululans, vigilique insana dolore

Persentit stimulos irarum, et corpora versat

Inrequieta toro. Per noctem exaestuat ira,

Cumque die redeunte redit, majorque resurgit. ,

Nec mora, nec requies. ‘⁴ Quo nunc, quo perfida,
clamat,

Praesidiumve petam, veniamve, viamve salutis?

An fictis confisa dolis et conscia formae

Blanditiis hostem adgrediar, dulcedine molles '

Tentatura aditus, et caecae semina flammae,

Siqua abs trusa latent gelido sub corde⁷ fovebo ?

Illum etiam, ceu tot quondam, male perdita
perdam ?

Quid loquar? aut quid ago? quam me mea fata
fatigant 1

Vanas, heu nimium 1 vanas, spes aucupor exspes.

Et quorum furiis toties malefida fefelli

Exagitata feror, deludor et ipsa vicissim.

At nunquam victoris heri captiva triumphos

Perpetiar; nunquam, quae sim prius ipsa minata

Servitura meo Capitolia celsa Canopo

Haec eadem, infelix, humilis, derisa subibo,

Digna indigna pati. Prius oppetiisse juvabit.’'

Sic tonat ore, feras acuens furialiter iras.
En ἲ liquidae rivi flammae per tempora currunt
Turgida, vix trepidae conprendere flumina venae
Sufficiunt. Virtus se accendit conscia vultu,
Magnanimumque patrum surgit sub pectore sanguis.
Exigit ergo animo tempus secum ipsa modumque

