wan· .

LATIN HEXAMETERS. 187

N on timor, indecorisve infamia signa timoris :
Quisque sibi fretus, quasi jam spes una salusque.
In virtute sua, jamque hic victoria tanta

Vertatur. Fama dignissima facta feruntur
Perpetua, sed quot nemo memorare valeret.
Quippe per inmensum spatium furibunda fremebat
Pugna, nec illius facies certaminis una.

Nunc solido pugnant campo—nunc aethera pennis
Innumeris turbant—bellis flammantibus aether

, Ardet, perque auras conflictant ignibus igneS.

Incerto ancipitis librata examine Martis
Pugna diu 3 donec Satanes, qui maximus armis

. Luce illa fuerat, sibi non invenerat ullum

Marte parem, incedens per proelia dira, deumque
Confusas acies, vidit qua cominus ense
Infremuit 'stricto Michael totasque catervas
Contudit uno ictu. Manibus vibrata duobus,
Horrida ferri acies, inmensis viribus acta,
Proxima quaeque metit. Tum vero concitus ira
Exitium ut vidit tantum, stragesque suorum,
Advolat ille inmane furens, adamantina terga
Orasque ingentes clipei septemplicis, orbem
Inmanem opposuit. Quo viso, cetera belli
Deseruit Michael, intermisitque laborem,
Intentus, si forte manu si forte duellum
Infandum dirimat, summum si perdomet hostem
Captivumque trahat vinclis. Turn fronte minaci
Torva tuens, ira vultus incensus, amaris

Sic prior adgreditur dictis, atque increpat ultro.

P. G„ 1854.

