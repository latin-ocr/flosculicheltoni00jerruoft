LATIN HEXAMETERS. 209

At Natura ipsum potis est frenare tyrannum.

Ille unus praebere valet, quae parca negarit
Dona aliis Natura, metusque intelligit unus.

Dic mihi : num falco descendens acer ab alto
Parcet, plumarum perculsus amore, columbae ?
Muscae pica rapax auratas respicit alas ?
Accipiter praebet Philomelae cantibus aures ?
Omnia conservant homines, sic piscibus undas,
Sic avibus silvas, pecori sic pascua cedunt :
Sunt quibus utilitas jubet hanc inpendere curam,
Plura voluptates, at plurima luxus et error :
Omnia pascuntur larga bonitate patroni,

Unius, luxuque ejus felicia gaudent.

Ipsum animans, quod forte cupit subtile palatum,
Eripit ille fami, Maurorum ille eripit armis 3
Immo fovet studio mensae quarn destinat escam,
Et gratam reddit, liceat dum vivere, vitam :
Inscia sic leti decedit luminis oris,

Ut qui procubuit nec sentit fulminis ictum.

Ante quidem laetam carpebat bestia vitam 3

Te quoque Mors, quando tua gaudia carpseris, urget.

J. B. W„ 1855·

