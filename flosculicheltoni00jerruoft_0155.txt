 

, LATIN ELEGIACS. 127

Mente redux aegra flexit vestigia princeps,
Turrigeraeque adiit limina nota domus 3
Quum canis adparens oculis, erraticus ante,

Excepit reducem laetificatus herum.

Verum ubi perventum est ad celsae limina turris,
Constitit, en! princeps obstupuitque metu ε
Quippe canis squalet foedatus sanguine z dentes

Sanguine deciduo, sanguine labra fluunt.

Obstupet insolito visu, vertitque Luellus
Usque in sanguineum lumina fixa canem z
Continuoque canis procumbens frenat amatus

Laetitiam‚ lambit suppliciterque pedes.

Nec mora, festinans turris petit intima princeps,
Gellertus dominum prosequiturque suum 3

Signa, ubicunque oculos vertit, nova signa cruoris
Adspicit in madido sanguinolenta solo.

Invenit ingressus subversa cubilia nati,
Scissaque sanguineis stragula foeda notis 3
Undique dum circum terram murosque recenti

Sanguine perfusos inmaduisse videt.

Advocat infantem—voci vox nulla refertur3
Demens sollicito quaerit ubique metu :

Nil nisi sanguis erat : rubuerunt omnia circum
Sanguine, nusquam infans inveniendus erat.

