 

GREEK IAMBICS.

ἀλλ’ ἐς τοσοῦτον σμίκρ’ ὅμως ἐγὼ φρονῶ,
τοσαῦτά τ’ εἰμὶ καὶ τόσ’ ἐστερημένος,
ὥσθ’ ἡδέως ἂν,-ἀσθενοῦς νεὼς δίκην,
οὐκ ἀντιτείνειν δυνάμενον πολλῷ σάλῳ, -
κρυφθέντα δόξαν λανθάνειν με, μᾶλλον ἢ
χρῄζειν στέγεσθαι τῷ κλέει, μέσῳ τ’ ἐμῆς
δόξης ἐν ἀτμῷ συγκαλύπτεσθαί ποτε.
χάριν δ’ ὀφείλω τοῖς θεοῖς, ὁθούνεκ’ οὐ
χρεία τίς ἐστ’ ἐμοῦ γε· (κεί γὰρ ἣν, ἐγὼ
πόλλ’ ἐνδεὴς ὢν οὐ σθένω προσάρκεσαι.)
δένδρου γὰρ ἡμῖν καρπὸς ἐκ τυραννικοῦ
τυραννικὸς πέφυκεν, ὅσπερ εἰς τέλος
χρόνον λάθρα βαίνοντος ἀκμάζων, ἕδραν
σεμνὴν ἔοικεν εὖ κρατῶν νέμειν καλῶς,
ἡμᾶς τ’ ἀνάσσων ὀλβίους καθιστάναι.
τούτῳ μεθίημ’ ἣν ἐμοί γ’ ἐγχειρίσειν
ἐμέλλετ’ ἀρχὴν, δαιμόνων εὐδαιμόνων
θέορτον αἶσαν καὶ μέρος πεπρωμένον,

ἧς μὴ στεροῖμι τόνδε, πρὸς θεῶν, βίᾳ.

Β. Ἐκ τῶνδε δήπου τῶν λόγων ἔχων καλῶς
τῆς γ’ εὐλαβείας προύφάνης· ἃ δ’ εὐλαβεῖ
σμίκρ’ ἐστὶ πάντα καὶ πρὸς οὐδὲν ἔρχεται
κέν’ ὄντα, πάντα γ’ εὖ περισκοπουμένῳ.

-x- ÷÷ ae ἦε ÷÷
πρὸς τοῖσδε πικρὰ μᾶλλον ἐγκαλεῖν ἔχω,
αἰδούμενος δὲ τοὺς ἔτι ζῶντας τινὰς,
ἐν τοῖσδε φεύγω νῦν τὸ μὴ μακρηγορεῖν.
φέρ’ οὖν, ἄριστε, προσδέχου καύτὸς τόδε
αἰτητὸν οὐκ ὃν, ἀλλὰ δωρητὸν κλέος.

