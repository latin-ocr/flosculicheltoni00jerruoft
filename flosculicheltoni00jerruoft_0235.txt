LATIN HEXAMETERS. 207

Mutua dant operas inter se cuncta : nec ulla
Unica res exstat: sine fine catena perennis.

. Num Deus ante alios ut te, malesane, juvaret
Consuluit, dedit et vestes tibi, gaudia, victum?
Nae tibi qui gracilem praebet coenare capellam,
Explicat huic idem florentia gramine prata :
Altivolansne tibi carmen modulatur alauda ?
Laetitia fundit numeros et surgit in alas.

Te propter fringilla movet de gutture cantus?
Delicias proprias, proprios et cantat amores :
Quo veheris, sonipes tanto splendore superbus,
Nonne voluptatis partem sibi sumit herilis?
An tibi quae campo sparguntur semina soli?
Pennigera at segetis poscent mox saecula partem.
Dona tibi soli rident Cerealia campi?

Cedit at emerito merces pars aequa juvenco.
Infera qui capitis nutu regis omnia, porco

Ipse saginato fluvios et farra ministras,

Qui vocem pariterque jugum contemnit aratri.

Quae peperit natura pari fovet omnia cura 3
Qui regem vestit villus, vestivit et ursum.
Dum clamant homines, “Nobis ecce omnia dantur Ῐ”
“ En mihi dant homines operas !'’ ait altilis anser.
Nec minus a vera rerum ratione recedit,
Omnia qui fieri putat uni, haud omnibus unum.

Finge adeo infirmos semper cohibere potentes 3
Fac callere homines moderari cuncta tyrannos :

