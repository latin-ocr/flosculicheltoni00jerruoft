 

LATIN HEXAMETERS. 137

Quam nobis inmane Chaos.

Quin dicite, tellus
Num certare solet cum luco ignava superb0‚
Se mage formosum quem primo pascit ab ortu?
Supremum an nemori dare dedignatur honorem?
Invidet anne arbor dulci nemorosa columbae,
Quod canat, et niveas pandens argentea pennas
Gaudia perquirat rapido longinqua volatu ?
Nos instar nemoris, formosaque bracchia nostra
Non, pavidam prolem, solas genuere columbas
Verum aquilas potius, quae nostra nitore venustae
Iam capita auricomo supereminuere suprema 3
Iure et regnabunt. Lex quippe aeterna manebit,
Qui superet forma superabit viribus idem.
Immo lege illa melior fortasse futura
Victores parili luctu gens opprimet olim.—
Vidistisne novum, mea qui jam regna gubernat,
Oceani regem? Vidistisne illius ora,
AEtherios et equis freta per spumantia currus
Aligeris raptos, mira quos arte creavit?
Vidi ego verrentem tranquillas aequoris undas,
Tam pulchris adeo nituerunt lumina flammis,
Ultro ut lugubris—“ Nunc o nunc regna valete !’'
Injussa ediderit mea lingua—“ Valete supremum :‘’
Dixi ε et ut adspiciam quae fati venerit ictu
Aspera sors vobis, huc veni : si qua severis
His ego vulneribus praebere levamina possim.
Accipite o verum—Vestri en 1 medicina doloris.

J. S. W.‚1853.

