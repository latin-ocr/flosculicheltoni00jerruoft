LATm ELEGIACS. 353

Num tibi sunt cordi splendentes frigore colles?
Desine caelestes concelebrare plagas.

Neve jubar veluti pinum pete lapsa caducam,
Neu stellans nitida montis in arce sede.

Huc ades ad vallem, Lalage, non celsa jugorum,
Limina sed vallis laeta frequentat Amor.

Plurima purpureis spargit vindemia labris,
Copiaque in flavos hunc comitatur agros 3

Pampinus aut vulpem condit 3 neque cornua montis
Mane novo secum Mors super alba rapit,

Nec datur anfractu vafrum laqueare nivali,
Nec freta venari per glaciata vagum,

Qua conferta tument, sulcatis pendula clivis,
Quave tenebroso flumen ab ore vomunt.

1, cito torrentis praeceps te torqueat aestuS‚
Vallibus invenies delituisse deum.

Te sine clamores volucris Jovis effera fundat,
Sola ferens macrum per juga sola caput.

Te sine declivis spargat latera horrida montis
Mille vaporiferis pensilis imber aquis,

Tabeat et, tabent velut inrita vota, per auras 3
Hoc cave tu virgo 3 nec mora, carpe viam.

Te poscunt valles, glaucae tibi more columnae
Tollitur a sparcis fumus ubique focis.

Teque vocant pueri, ludoque ego pastor avena,
N ec nisi suaviloquo rura canore sonant.

Dulcis at his praestas, dulci cum murmure quamvis
Gramineam rodant flumina mille viam,

Chaonis et volucris grandaeva ploret in ulmo, .
Agmen et innumerum lene susurret apum.

G. W. J.‚ 1866.

