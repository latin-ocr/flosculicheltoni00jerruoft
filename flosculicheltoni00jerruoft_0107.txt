LATIN ELEG1Acs, 79

Heu! cecidit princepS‚ belloque insignis et armis,
Membraque vulneribus dilaniata jacent ς

Nec tali contenta tamen nece fata, sed ipse
Rex cadet in madida sanguinolentus humo.

Illum maesta diu plorabit Hibernia ademptum,
Cui similis nemo conspiciendus erit3

Maesta diu misto referet pia carmina fletu,
Carmina non ullo deperitura die Ξ

Undique funestus campum super ingruit horror,
Ipsa latet caedis condita nube dies 3

Texite‚ germanae, leti contexite telam,
Sistite, germanae, sistite, sistat opus l

Salve opus o magnum, vos et salvete sorores,
Dicite Io ! laetis dicite laeta sonis!

Carmine victrices laeto laudate catervas,
Voce triumphali concelebrate ducem.

Vos quoque mortales, ubicunque haec fabula fertur
Discite jam nostri quid voluere modi :

Perque tuas valles celebra, loca devia, cantu
Scotia, productos tempus in omne sonos,

Conripite hinc cursum, jam sit mora nulla, sorore5‚
Concutiat gladium dextera quaeque suum,

Tartareos conscendite equos, et quaeque cruentum
Occupet ad bellum conripuisse viam.

W. W. M„ 1850.

