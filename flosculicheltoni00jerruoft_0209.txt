wat} ²-

GREEK HEXAMETERS. 1 8 1

ἢ δέ τε τῶν ἄλλων ὑπερέσχε μέγ’ ἔξοχ’ ἀρίστη
εἶδός τε μέγεθός τε, κάρη ἐπὶ κόλπον ἐφεῖσα
ἦμεν ἀπὸ κροτάφων κυνέην θραυσθεῖσαν ἔλυσεν
ἠδὲ κατέψηξεν χεῖρας χερὶ, καί σφ’ ἐκάλεσσεν
ἐξονομακλήδην, μέγα τε στενάχουσ’ ἐγεγώνει,

ἐν δ’ οἱ ἐπισμυγερὸν κόρσης κατὰ δάκρυ χέουσα,
ἢ δὴ φυράθη μέλανι βρότῳ· ἀλλὰ γὰρ ὄψις
λευκὴ, χροίης νόσφι, μαρανθεῖσ’ ὥστε σελήνη,
ἥνπερ ὑπ’ ἠοῖον φαέθων ἀκτῖσιν ἔβαλλεν

ἠέλιος πρώταις, ὅτε τ’ οὐρανὸν ἀμφιβεβήκει·
καὶ δ’ οἱ κνημῖδας μηρώ τε βεβλήκεσαν ἀμφὶς
δεινῆς ὑσμίνης ῥαθάμιγγες, ὕπερθε δ’ ἔθειραι
ξανθαὶ, λεπταλέαι, τῶν τ’ αἴγλη δαίετο λαμπρὴ,
κρᾶτα πιφαυσκομένῳ (Ὑπερίονι αἵπερ ἐίσκον
ὑψόσ’ ἀφ’ ὑψίστοιο θρόνου μετὰ δαιτυμόνεσσιν,
ἀζαλέαι δὴ ταίγε κακῇ σκέλλοντο κονίῃ,

ἠὲ μάλ’ ἀμφοτέρωθι πεφυρμέναι ἄλλυδις ἄλλῃ
μὰψ· αὔτως κατέχυντ’, ἐσθλῷ μιχθεῖσαι ιὀύλῳ,
χείλεσιν ὃς προσφὺς ἐπενήνοθεν ἀμφοτέροισιν.
ὣς ἄρα τοῖον ἄναξ τεθραυσμένη ἠΰτε κίων

κεῖτο μέγας μεγαλωστί· ὁ δ’ οὐκ ἰνδάλλετο τοῖος,
οἷος ἐνὶ Καμελώτῃ ἐϋκτιμένῳ πτολιέθρῳ,
ὄβριμον ἔγχος ἔχων, αἰεὶ βαλέοντι ἐοικὼς,

ἐς λόφον ἐκ πτέρνης ἄκρης ἐναλίγκιος ἄστρῳ,
πασσυδίῃ θεῖον κατ’ ἀγῶν’ οἴμησεν ἀΐξας

ἄντα διοτρεφέων βασιλήων ἠδὲ γυναικῶν.

R. B., 1854.

N2

