81

LATIN I-IEXAMETERS.

AUT superis Caeli regem detrudere regnis
Adgredimur bello, placeat si indicere bellum,
Aut iterum nostris, repetito jure, potiri
Sedibus amissis: moderamina vellere rerum
Illius a manibus tandem sperare licebit,

Cum cedatque levi fatum inrevocabile Casu,
Arbitrioque Chaos dirimet certamina summo :
Futilis ut spes illa cadit„ sic vana videtur

Haec quoque 3 nam nobis intra caelestia regna

, Quis locus esse potest, nisi si superemus Olympi
Supremum Dominum? Crudelis fingite poenae
Illum paenituisse, irasque remittere cunctis
Colla jugo rursus supponere fida paratis : .
Continuo* ante Deum quo stantes ore feremus
Demissi inpositas leges audire severas,

Quae celebrare jubent modulantes carmina regnum
Et numen laudare invita voce supremum :
Regali dum more sedet sublimis in alto
Invisus solio rector : dum floribus ara
Ambrosiis redolens divinum spirat odorem,
Munera quae domino dabimus servilia magno?
Hocce erit officium nobiS‚ haec gaudia caelo 1

