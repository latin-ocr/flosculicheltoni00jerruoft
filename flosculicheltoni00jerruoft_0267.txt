GREEK IAMBICS.

κείσῃ μόνη· μή σοι τροφὸς ξυνευδέτω·
κᾶπειθ’ ὃ τῇδ’ ἔνεστι ληκύθῳ πίῃς,

’ κλιθεῖσ’ ἐν εὐνῇ, φάρμακον δραστήριον·

τάχισθ’ ὑφέρψει σῶμα σὸν κρύος κακὸν

ὕπνος τε. μακρός· ῥεῖθρά θ’ αἵματος διὰ

φλεβῶν πεπηνγότ’ οὐκέτ’ αὖ ῥυήσεται·

οὔ σοι παρέσται τοῦ βλέπειν τὰ ξύμβολα,

οὐ θάλπος οὔτε πνεῦμα· χαί παρηίδες

χείλη τε νῦν δὴ πορφύρα ῥόδων δίκην

σποδοῦ δίκην τότ’ ῶχρα λευκανθήσεται·

κύκλων, δι’ ὧνπερ ἐξορᾷς ὥσπερ διὰ

θυρίδων, σκοτεινῇ βλέφαρά σοι ξυμβλήσεται,

ὡς φέγγος οὐκέθ’ ἡλίου θεωμένῃ·

ἅπαντά τ’ ἄρθρ’, οὐχ ὡς τὸ πρὶν κατήκοα,

ὥσπερ θανούσης εἰσορᾶν φανήσεται,

οὐχ ὕΎρ’, ἅκαμπτα, ψυχρὰ καὶ πεπηνγότα·

οὕτω καθευδήσεις, μάλ’ ἐξῃκασμένη

νεκρῷ σχεδὸν δύ’ ἡμέρας προκειμένη·

κᾶπειτα κοιμηθεῖσα τὴν ἀνάστασιν ¹

ἡδεῖαν ὡς ἐκ μαλθακοῦ στήσει λέχους.

ὅτ’ οὖν ὁ μελλόνυμφος ἐξ ἑωθινοῦ

ὕπνου μεταστήσων σ’ ἐλεύσεται, «γόοις

πολλοῖς στενάξει σ’, ὡς ἀπ’ ὀμμάτων, νέκυν.

ἐντεῦθεν, ἡμῖν ὡς πάλαι νομίζεται,

ἠσκημένον στολαῖσιν εὐπρεπεστάταις,

οὐ συσταλὲν, κλίνης ἐπ’ ἀκαλυφοῦς δέμας

ὁμαιμόνων πρὸς τύμβον ἐξοισθήσεται,

κευθμῶνα νεκρῶν τὸν παλαίφατον λέγω

ἐν ᾧ ταφέντα πολλὰ κάκ πολλοῦ χρόνου

ὀστᾶ κέχωσται τῶν σέθεν «γεννητόρων.

239

