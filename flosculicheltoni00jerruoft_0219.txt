GREEK IAMBICS. 19 1

ΙΟΤ. Ποία θύελλ’ ὧδ’ ἀντίπνουν ἔχει φάτιν ;
Τύβαλτος ἆρ’ ὄλωλε Ῥωμέων θ’ ἅμα,
ἡμῖν φίλον κήδευμα, φίλτερός τ’ ἀνήρ ‚-
πρὸς ταῦτα σάλπιγξ πᾶσιν ἐμφοβωτάτη
πάγκοινον ἀνθρώποισι φαινέτω μόρον.
τίς γὰρ βροτῶν ἔτ’ ἔστι, τοῖνδ’ ὀλωλότοιν ;

ΤΡΟ. ‘O μὲν θανών γε φροῦδος, ὁ δὲ φεύγει
χθόνα,

τὸν Ῥωμεῶνα, τὸν παλαμναῖον, λέγω.
ΙΟΤ. ’H τόνδε πρὸς θεῶν Ῥωμέων ἔκτεινε δή ;
ΤΡΟ. ’Έκτεινεν, ἔκτειν’, ὦ τάλαιν’ ἐμῆς τύχης.

ΙΟΤ. Ὠ ποικίλη φρὴν, ὡς ἔχιδν’, ἐσταλμένη
καλῷ προσώπῳ· ποῦ γὰρ ὧδ’ ἠσκημένον
σηκὸν δράκων κατέσχεν οἰκουρῶν ποτε ;
ὦ θεῖ’ ἀλαστὸρ, καλλίμορφε λυμεὼν,
κόραξ πελείαις ἠπίαις ὁμόπτερος,
λυκηδὸν ἀμνὸς ἁρπαγὰς ποιούμενος·

ὦ σχῆμα μὲν θέορτον, ὡς ἀπ’ ὀμμάτων,
ἔργῳ δ’ ἄπευκτον, ἐνδίκως ἐναντίον
ᾧπερ δικαίως ἐμφερέστατος πρέπεις·
θεὸς θεομυσὴς, αἰσχροποιὸς ὢν, καλὸς,
φύσις, τί δῆτ’ ἔπρασσες ἐν τοῖς νερτέροις
φρόνημα συγκλείουσα δαίμονος κακοῦ
φιλης βροτείας σαρκὸς ἐν περιπτυχαῖς ,-
ἦ γάρ ποτ’ αἴσχη τήλικ’ ἐγγεγραμμένη
τᾶξωθε δέλτος ὧδ’ ἐποικίλθη καλῶς ,·

