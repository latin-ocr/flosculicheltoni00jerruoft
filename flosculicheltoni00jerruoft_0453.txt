CLEOPATRA. 42 5

Certa mori, optatam quaeritque per omnia mortem.

Copia nulla datur miserae '3 seraque trahuntur

Fata mora„ Famulae calathis vaccinia plenis

Forte ferunt—floreS, tristi solatia menti.

Dulce ministerium Ξ At mediis latet, adspice, sertis

Luridus, ore minax, in nodum tortilis anguis 3

Hunc videt illa simul, simul hunc avidissima laeta

Occupat inde manu z tum sic moritura profatur.

“ Dulce mihi munus! serae via sera salutis!

Tu mihi confugium, requies tu certa dolorum,

Solamenque mali. Vosque, o carissima turba,

AEquaevae comites, huc, huc mihi ferte coronam

Regalem‚ trabeamque simul, teretesque lapillos:

Sceptra ferenda manu, tortum date crinibus aurum,

Et digitis gemmas, niveoque monilia collo.

Munus inane quidem 1 talem tamen ire sub umbras,

Et specie tali Cleopatram obiisse decebit. ’

Sic quoque, sic nomen certe haud ignobile patrum

Manibus hoc referam, patriis neque laudibus inpar.

Jamque valete omnes.” Gremio simul admovet
anguem.

Purpuream bibit ille animam, letale venenum

Injiciens venis. Subito per languida membra

Insinuans‚ toto descendit corpore pestis.

Labitur exsanguis. Trepidant, frustraque ruentem

Suscipiunt famulae, frustra medicamine curant.

Sic semel inmiti demessum pollice florem

N equiequam lenta reparant dulcedine rores.

E. w. H„ 1848.

