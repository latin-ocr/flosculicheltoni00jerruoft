LATIN ELEGIAcs. 261

 

“ Ibimus ad Rhenum : quot habet Germania tutaS‚
Tutior in Rheno stat mihi turriS‚” ait,

“ Moenia celsa tenent, praerupta margine ripae,
Turbidus undosa volvitur amnis aqua.’'

Huc cito deproperat trepidans horrore Sacerdos,
Transiit et nulla flumina Rhena mora 3

Pervenit ad turrim : jubet anxius ipse fenestris
Et foribus duras adposuisse seras.

Membra toro posuit, clauduntur lumina, frustra 3
Territus horrifico subsilit inde sono :

Subsilit : en 1 gemina rutilantia lumina flamma
Pulvino instabant : hinc sonus ille fuit.

Audit et adspectat : neque adest nisi territa felis :
Attamen inde metus pectora major habet:

Illa sedens ululabat enim, formidine demens,
Ut murum instructam vidit adire manum.

Turbida tranarunt undosi flumina Rheni,
Culmina praeruptae marginis alta tenent ;

¹ Ardua vallatae scandunt fastigia turris,

Ut bene mandatum perficiatur opus.

Non est centurias, non est numerare maniplos,
Multa venit legio, multa caterva venit :
Tot neque fama refert mures neque prisca vetustam,
Nec ‘talem poenam viderat ulla dies.
s 2

