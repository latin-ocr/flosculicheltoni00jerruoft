LATIN HEXAMETERS. 43

Undique praecipites semper volventia cursus
Flumina torrentum, resonantiaque agmina aqua-
rum,
Tecta prius tenebriS, adoperta ingentibus umbriS,
Conspiciunt cumulantque diem formidine saeva.
Scilicet ipse alti scopuloso in culmine montis
Stans pedibus claris Hyperion, undique luctus
Lustrabat nitidae spectacula qualia luci
Prodiderat, lucem sic aversata repertam—-
Flexibus, antiquo Nomadum de more, resectis
Auratae fulsere comae, regalior ipse
MaJestate suo medius splendore corusca
Constitit umbra ingens, vasto ceu corpore vastam
Memnonis effigiem si quando sole cadente
Adspicit an veniens de parte viator.
Maesta'nec ille minus cithara suspiria fudit
Memnonia, adjunctis palmis dum praescius uno
Haesit in obtutu neque voce silentia rupit.
Pulsorum ast iterum cecidere adflicta deorum
Corda metu, regem postquam videre diei
Dejectum‚ et multi manifesto a lumine vultus
Avertere diu, donec ferus agmina fratrum
Per media Enceladus fulgentibus ignibus acres
Huc illuc torquere oculos, quo numine moti
Iapetus, Creiisque simul, Phorcusque marinus,
Protinus horrendis spatiantes gressibus una,
Ardua sublimis petierunt culmina Divi.
Inde ubi Saturni nornen clamore vocarant
Quattuor annosi, ‘⁴ Saturnum !'' a vertice contra
Horrisona ingeminans Hyperion voce per auras,

