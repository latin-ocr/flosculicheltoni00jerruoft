 

EURIPIDES, TROADES.

“ Hoc donum Phrygiae ducite filiae,

Vos Patris suboli ducite imaginem :''——

Quis non tecta senex linquere gestiit?
Quae virgo haud voluit sequi?

Laeti carminibus perniciem sibi

Fallacem capiunt: omne Phrygum genus

Ad portas properat 3 quo det Achaicum
Leves insidias Deae,

Experti thalamo munera virgini—

Funes injiciunt, stuppea vincula,

Navem non aliter nauta trahit, dolus
Praeruptam venit in domum ;

. Et delubra Deae Palladis, heu l meae

Letalis patriae z mox aderat tamen

Nox cum laetitiis atque laboribus——
Nox caliginis horridae.

Quin loti Libycum personuit melos

Cantu cum Phrygio 3 carmina virgines

Laetae laeta canunt dum celebrant simul
Sublimes pedibus choros.

Atro inter cyathos lumine per domos
Splendorem radians taeda dabat 3 Jovis
Natam tum choreis monticolam Deam

Laudabam Jovis Artemin.

217

