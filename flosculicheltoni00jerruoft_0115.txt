 

GREEK HEXAMETERS.

’EN δὲ τέθηλεν λωτὸς ὑπὸ ῥίῳ ἀνθεμόεντι,

ἐν δὲ παρ’ ἠϊόνας λωτὸς λιμένας τε θαλάσσης·

αἰεὶ δ’ αὖ Ζεφύροιο λιγυπνείοντές ἀῆται

πνοιῇσιν λιαρῇσιν ἐπιπνείουσιν ἀέντες·

ἄχνη δ’ ἀρ’ λωτοῦ μελιηδέος ἄλλυδις ἄλλῃ

σκίδναται ἐν βήσσῃς ἠδ’ ἐν σπέσσι «γλαφυροῖσιν

ἀμ πέδον, ἀμβροσίη δ’ ὀδμὴ περί τ’ ἀμφί τ’
ὄδωδεν·

ἀλλὰ γὰρ ἡμᾶς φημὶ ἄδην ἐλάαν καμάτοιο

εἰρεσίης θ’, οἵ δηθὰ κακούμεθα ποντοποροῦντες,

νῆας ὅτ’ ἔνθα καὶ ἔνθα φέρεν μέγα κῦμα θαλάσσης

δεινόν τ’ ἀργαλέον τε, λέβης δ’ ὣς ἐν πυρὶ πολλῷ

οἶδμ’ ἀνεμορμύρεσκε, μέσῳ δ’ ἐνὶ οἴνοπι πόντῳ

ἅλμην ἐξεμέεσκε πέλωρ ἁλὸς ἀτρυγέτοιο·

ἀλλά μοι ὄμνυτε ὅρκον, ἑταῖροι, ἔμπεδον αἰεὶ,

ἦ μὲν Λωτοφάγων ἐνὶ γαίῃ κητωέσσῃ

μιμνέμεν ἤματα πάντα, βροτῶν τ’ ὄπιν οὐκ ἀλέ-
γοντας

κεῖσθαι ἐπὶ σπιλάδεσσιν ἀολλέας, ἀθάνατοι ὥς·

οἵτ’ ἄρα θεσπεσίοισι παρέξονται δεπάεσσι

νέκταρος ἀμβροσίοιο, βέλη δ’ ἀργῆτα κεραυνοῦ

